Def:
Et tuppel (eng. tuple) med $n$ elementer, et $n$-tuppel, er en samling med $n$ objekter der både innbyrdes rekkefølge og antall forekomster av hvert objekt teller. Et $2$-tuppel med to elementer $x$ og $y$ kalles et ordnet par (eng. ordered pair), eller bare et par (eng. pair), og skrives $\langle x,y\rangle$. Et $0$-tuppel, det tomme tuppelet, skrives $\langle\rangle$ eller $\Lambda$. Et $1$-tuppel med ett element $x$ identifiseres med $x$. To $n$-tupler $\langle a_1,\ldots,a_n\rangle$ og $\langle b_1,\ldots,b_n\rangle$ er like hvis de er komponentvis like. Det vil si $a_i=b_i$ for $i \in \{1,2,\ldots,n\}$.

Eksempler:
$\langle 1,2\rangle\neq\langle 1,2,2\rangle$ 
$\langle 1,2\rangle\neq\langle 2,1\rangle$ 

Par er ikke det samme som en [[Mengde|mengde]]:
$\langle 1,2\rangle\neq\{ 1,2\}$ 

> [!quote] %%Referanser%%
Antonsen, Roger. *Logiske metoder*. Universitetsforlaget, 2014.