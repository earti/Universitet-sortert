Notasjon:
$\left\{a_n\right\}_{n=n_1}^\infty$

Def:
En følge er en ordnet [[Liste|liste]] med tall ${a_n}$, der (i de fleste tilfeller) $n=1,2,3,\ldots$. En følge har et første element, men ikke et siste element. I dette kurset vil alle element i følger være [[Tallmengder|reelle tall]].

En følge ${a_n}$ sies å være [[Nedad begrenset|nedad begrenset]] av $L$, dersom $a_n\geq L$ for alle positive heltall $n$. Da sier vi at $L$ er en **nedre grense** for ${a_n}$. [[Oppad begrenset|Oppad begrenset]] og **øvre grense** defineres på samme måte. Dersom følgen er både oppad- og nedad-begrenset, sier vi at den er **begrenset**.  

Følgen ${a_n}$ er **positiv** dersom den er nedad-begrenset av $0$, og **negativ** dersom $0$ er en oppad-begrensning.  

Følgen ${a_n}$ er **voksende** dersom $a_{n+1}\geq a_n$ for alle positive heltall $n$, og **avtagende** dersom $a_{n+1}\leq a_n$. Følgen kalles **monoton** dersom den er kun økende eller kun avtagende. 

Følgen ${a_n}$ er **alternerende** dersom $a_n\cdot a_{n+1}<0$ for alle positive heltall $n$.  

Vi sier at en følge ${a_n}$ konvergerer til tallet $L$ dersom det for enhver $\varepsilon>0$ eksisterer et heltall $N$ (som kan avhenge av $\varepsilon$) slik at når $n\geq N$, så er $|a_n−L|<\varepsilon$. Vi bruker notasjonen $\lim\limits_{n\to \infty}a_n=L$.

