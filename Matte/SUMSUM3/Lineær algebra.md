En funksjon på formen $f(x) = ax$ kan kalles lineær, mens $f(x) = ax + b$ kan kalles affin.

En lineær funksjon med $n$ variable er en funksjon på formen $f(x_{1}, x_{2}, \ldots , x_{n}) = a_{1}x_{1} + a_{2}x_{2} + \ldots+ a_{n}x_{n}$, der alle $a_i$ er bestemte tall.
En lineær ligning med én variabel $x$, er en ligning på formen $ax = b$, der $a$ og $b$ er tall
En lineær ligning med $n$ variable $x_{1}, x_{2}, \ldots , x_{n}$ er en ligning på formen $a_{1}x_{1} + a_{2}x_{2} +\ldots+ a_{n}x_{n} = b$, der $a_{i}$-ene og $b$ er bestemte tall.
En lineær ligning med to ukjente $ax + by = c$ beskriver en rett linje. Alle par $(x_0, y_0)$ som passer i ligningen, ligger på en rett linje i $xy$-planet. 
En linje beskrives også som et én-dimensjonalt rom. 
$xy$-planet er et to-dimensjonalt rom, vi trenger to koordinater for å beskrive et punkt.
Et punkt er et 0-dimensjonalt rom.
